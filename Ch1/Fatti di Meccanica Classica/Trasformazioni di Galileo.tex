\subsection{La meccanica e le trasformazioni di Galileo}\label{sec:MC}
Per delineare gli schemi della meccanica classica, oltre a quanto assunto nella sezione \ref{sec:MathSDRI}, ossia che lo spazio sia tridimensionale, isotropo, omogeneo e che rispetti la geometria euclidea mentre il tempo sia ad una sola dimensione, si prende come assioma che le distanze spaziali e temporali siano assolute, ossia che ogni osservatore concordi sulla misura di queste.\\
Inoltre si assume che, in un riferimento inerziale, le posizioni e le velocità dei punti di un sistema ad un tempo iniziale ne determinino in maniera univoca l'evoluzione $\vec x(t)\in \mathbb{R}^3$ secondo la legge:
\begin{equation}
	m\ddot{\vec{x}}(t)=\vec{F}(t,\vec{x},\dot{\vec{x}})
	\label{equazioneDiNewton}
\end{equation}
dove $m$ è detta massa inerziale e $\vec{F}$ è una funzione caratteristica del sistema detta forza.\\

Si vuole quindi identificare quali applicazioni $\varphi:\mathbb{R}^3\times\mathbb{R}\rightarrow
\mathbb{R}^3\times\mathbb{R}$ consentono di cambiare sistema di riferimento inerziale, ossia quali 
trasformazioni non variano le leggi della natura. Queste applicazioni si chiamano trasformazioni di 
Galileo e, come si è dimostrato nella sezione \ref{sec:MathSDRI}, per soddisfare il principio di relatività devono essere applicazioni affini.
Una generica trasformazione di Galileo è quindi data dalla composizione di tre famiglie di applicazioni:
\begin{itemize}
	\item una generica traslazione spazio temporale dell'origine, dedotta dalla proprietà 
	di omogeneità dello spazio e del tempo:
	\begin{equation}
		\varphi_{\vec{r},s}(t,\vec{x})=(t+s,\vec{x}+\vec{r})
		\label{GalileoTraslazoine}
	\end{equation} 
\item una generica rotazione degli assi spaziali, dovuta alla proprietà di isotropia dello spazio:
\begin{equation}
	\varphi_{G}(t,\vec{x})=(t,G\vec{x}) \qquad G\in M_{3\times3}(\mathbb{R}):G^{-1}=G^t
	\label{GalileoRotazione}
\end{equation} 
	\item una traslazione di moto rettilineo uniforme, ammissibile grazie alle proprietà di muoversi di tale moto dei sistemi 
	di riferimento inerziali:
\begin{equation}
	\varphi_{\vec{v}}(t,\vec{x})=(t,\vec{x}+\vec{v}t)
	\label{GalileoVelocità}
\end{equation} 
\end{itemize}
Si osservi che la rotazione (\ref{GalileoRotazione}) può avvenire solamente rispetto alle direzioni spaziali, infatti se fosse una rotazione di tutto lo spazio-tempo le lunghezze e gli intervalli di tempo non sarebbero più assoluti.\\

La trasformazione (\ref{GalileoVelocità}) è quella che viene comunemente studiata per caratterizzare le trasformazioni di sistemi inerziali. 
Si consideri quindi un sistema $K$, con coordinate $(t,\vec{x})$ e un sistema $K'$, con 
coordinate $(t',\vec{x'})$, in moto a velocità $\vec{V}$ rispetto a $K$, si scriverà allora la 
(\ref{GalileoVelocità}) come:
\begin{equation}
	\vec{x'}=\vec{x}-\vec{V}t, \qquad t'=t.
	\label{GalileoEasy}
\end{equation}
Il principio di relatività impone l'invarianza di ogni legge fisica rispetto alla trasformazione (\ref{GalileoEasy}), è quindi opportuno
studiare come si trasformino gli operatori di differenziazione con questa.
Se si vuole derivare una $f(\vec{x},t)$, dalla regola della catena, si ha:
\begin{equation*}
		\frac{\partial}{\partial t'}=\frac{\partial t}{\partial t'}\frac{\partial}{\partial t}+
		\sum_{i=1}^{3}\frac{\partial x_i}{\partial t}\frac{\partial t}{\partial t'}
		\frac{\partial}{\partial x_i}, \qquad \qquad
		\frac{\partial}{\partial x'_i}=\frac{\partial t}{\partial x'_i}\frac{\partial}{\partial t}+
		\sum_{i=1}^{3}\frac{\partial x_j}{\partial x'_i}\frac{\partial}{\partial x_j}
\end{equation*}
dove $\frac{\partial}{\partial t}$ è la derivata parziale rispetto al tempo nel sistema $K$, $\frac{\partial}{\partial t'}$ è la derivata parziale rispetto al tempo nel sistema $K'$, $\frac{\partial}{\partial x_i}$ è la derivata parziale rispetto alla coordinata i-esima del sistema $K$ e $\frac{\partial}{\partial x_i'}$ è la derivata parziale rispetto alla coordinata i-esima del sistema $K'$.\\Osservando dalla (\ref{GalileoEasy}) che $\frac{\partial t}{\partial t'}=1$, che 
$\frac{\partial t}{\partial x'_i}=0$, che $\frac{\partial x_i}{\partial t}=V_i$ e che 
$\frac{\partial x_j}{\partial x'_i}=\delta_{ij}$, dove $\delta_{ij}$ è una delta di Kronecker, 
si ottengono le trasformazioni degli operatori di differenziazione:
\begin{equation}
	\frac{\partial}{\partial t'}=\frac{\partial}{\partial t}+\vec{V}\cdot\vec{\nabla}, \qquad \qquad
	\frac{\partial}{\partial x'_i}=\frac{\partial}{\partial x_i}
	\label{GalileoDifferenziale}
\end{equation}
dove $\vnabla=(\frac{\partial }{\partial x},\frac{\partial }{\partial y},\frac{\partial }{\partial z})$.\\
Dalla (\ref{GalileoDifferenziale}) si deduce che tutti gli operatori che comprendono solamente derivate 
rispetto alle coordinate spaziali sono lasciati inalterati dalle trasformazioni di Galileo. In particolare si ha che $\vnabla'=(\frac{\partial }{\partial x'},\frac{\partial }{\partial y'},\frac{\partial }{\partial z'})=\vnabla$.\\

Note queste trasformazioni è possibile osservare che il vettore accelerazione $\ddot{\vec{x}}$ risulta galileo invariante, infatti considerando una traiettoria $\vec{x}(t)$:
\begin{equation*}
	\frac{d^2}{dt'^2}(\vec{x'}(t))=\frac{d^2}{dt^2}(\vec{x}(t)-\vec{V}t)=\ddot{\vec{x}}(t)+\frac{d}{dt}(\vec{V})=\ddot{\vec{x}}(t).
\end{equation*} 
Questo fatto, assieme al principio di relatività galileiano applicato alla legge di Newton (\ref{equazioneDiNewton}), 
impone che le forze esercitate su di un punto e misurate in due sistemi inerziali differenti debbano essere le medesime. \\

Analogamente a quanto appena fatto si possono ricavare le trasformazioni per la velocità di un punto in moto con traiettoria $\vec{x}(t)$:
\begin{equation}
	\frac{d}{dt'}(\vec{x'}(t))=\frac{d}{dt}(\vec{x}(t)-\vec{V}t)=\dot{\vec{x}}(t)+\vec{V}.
\end{equation}
Per cui si ottiene dalle trasformazioni di Galileo che le velocità si compongono per somma algebrica.\\

