\subsection{La non invarianza delle equazioni di Maxwell}
\label{Sec:nonInvMax}
 Si considerino due sistemi di riferimento $K$ e $K'$, inerziali e reciprocamente in moto in maniera tale che in $K$ l'origine del sistema $K'$ risulti in moto a velocità costante $\vec{V}$. Allora in ogni sistema si misureranno rispettivamente $\vec{E},\ \vec{B}$ e $\vec{E'},\ \vec{B'}$.\\ Il principio di relatività galileiana impone che questi due campi, nei loro sistemi di riferimento, soddisfino le equazioni di Maxwell (\ref{EquazioniMaxwell}). Inoltre, siccome la forza di Lorentz (\ref{ForzaLorentz}) deve essere la medesima in tutti i sistemi di riferimento inerziali, considerando una carica $q$ in moto con velocità $\vec{v}$ in $K$ e $\vec{v}-\vec{V}$ in $K'$, essendo $q$ invariante deve valere:
 \begin{flalign*}
		\vec{F'}=\vec{F}\quad&\Rightarrow\quad \vec{E'}+(\vec{v}-\vec{V})\wedge\vec{B'}=\vec{E}+\vec{v}\wedge\vec{B}\\
         &\Rightarrow\quad \vec{E'}+\vec{v}\wedge(\vec{B'}-\vec{B})=\vec{E}+\vec{V}\wedge\vec{B'}.
 \end{flalign*}
Così facendo si possono ottenere delle relazioni tra $\vec{E},\ \vec{B}$ e $\vec{E'},\ \vec{B'}$ che costituiscono quindi le trasformazioni dei campi elettrici e magnetici tra sistemi inerziali secondo le prescrizioni della meccanica classica. Queste però possono dipendere esclusivamente dalle proprietà dei due sistemi di riferimento considerati e nella fattispecie dalla loro velocità reciproca. Per questo motivo, il termine contenente $\vec{v}$, ossia la velocità della carica nel sistema $K$, deve annullarsi. Quindi le trasformazioni risultano:
\begin{equation}
	\begin{cases}
		\vec{E'}(t,\vec{x'})=\vec{E}(t,\vec{x})+\vec{V}\wedge\vec{B}(t,\vec{x})\\
		\vec{B'}(t,\vec{x'})=\vec{B}(t,\vec{x})
	\end{cases}.
	\label{TrasfGalileiEB}
\end{equation}
Si considerino ora le leggi di trasformazione delle grandezze generatici dei campi: $\rho$ e $\vec{J}$. Sia $\Delta V$ un volume in cui è presente una carica $\Delta q$. Allora, la densità di carica è definita come:
\begin{equation*}
	\rho=\lim_{\Delta V\rightarrow 0}\frac{\Delta q}{\Delta V}.
\end{equation*} Siccome le lunghezze sono assunte "assolute" allora devono esserlo pure i volumi e, essendo la carica non dipendente dal sistema di riferimento, si conclude che pure la densità di carica non dipende dal sistema di riferimento. Per quanto riguarda la densità di corrente superficiale, definita come $\vec{J}=\rho\vec{v}$,  è sufficiente applicare le trasformazioni delle velocità tra due sistemi in moto reciproco a velocità $\vec{V}$ per avere:
\begin{equation}
	\vec{J'}=\vec{J}-\rho\vec{V}.
\end{equation}
I risultati appena ottenuti consentono di studiare l'invarianza o meno delle equazioni di Maxwell per le trasformazioni di Galilei.\\

Si si supponga valida in $K$ la prima equazione di Maxwell e si studi la medesima in $K'$. Trasformando $E'$ in $E$ e gli operatori di differenziazione secondo la (\ref{GalileiDifferenziale}), si ottiene una quantità che deve annullarsi (ossia ricondursi ad un'identità) affinché sia valida questa equazione anche in $K'$, come richiesto dal principio di relatività.
\begin{flalign*}
	\vnabla'\cdot\vec{E'}-\frac{\rho}{\epsilon_0}&=\vnabla\cdot(\vec{E}+\vec{V}\wedge\vec{B})-\frac{\rho}{\epsilon_0}\\
	&=\left(\vnabla\cdot\vec{E}-\frac{\rho}{\epsilon_0}\right)-\vec{V}\cdot(\vnabla\wedge\vec{B})=-\vec{V}\cdot(\vnabla\wedge\vec{B}).
\end{flalign*}
Il primo termine tra parentesi è identicamente nullo (poiché valgono le equazioni di Maxwell in $K$) mentre l'ultimo termine non è sempre nullo, nella fattispecie in presenza di campi elettrici variabili nel tempo. Questo implica che quindi la prima equazione di Maxwell non sia invariante per le trasformazioni di Galilei.\\

Se si studia la seconda con lo stesso procedimento si scopre che questa invece è invariante:
\begin{equation*}
	\vnabla'\cdot\vec{B'}=\vnabla\cdot\vec{B}=0.
\end{equation*}

Analogamente per la terza equazione:
\begin{flalign*}
	\vnabla'\wedge\vec{E'}+\frac{\partial \vec{B'}}{\partial t'}&=
	\vnabla\wedge\vec{E'}+\frac{\partial \vec{B'}}{\partial t}+(\vec{V}\cdot\vnabla)\vec{B'}\\
	&=\vnabla\wedge(\vec{E}+\vec{V}\wedge\vec{B})+\frac{\partial \vec{B}}{\partial t}+(\vec{V}\cdot\vnabla)\vec{B}\\
	&=\left(\vnabla\wedge\vec{E}+\frac{\partial \vec{B}}{\partial t}\right)+\vnabla\wedge\vec{V}\wedge\vec{B}+(\vec{V}\cdot\vnabla)\vec{B}=0.
\end{flalign*} 
Infatti il termine tra parentesi è identicamente nullo (poiché in $K$ vale la terza equazione di Maxwell). Inoltre, ricordando che $\vec{V}$ è costante e usando le regole di differenziazione:
\begin{equation*}
	\vnabla\wedge\vec{V}\wedge\vec{B}+(\vec{V}\cdot\vnabla)\vec{B}=-(\vec{V}\cdot\vnabla)\vec{B}+(\vec{V}\cdot\vnabla)\vec{B}=0.
\end{equation*}
L'ultima equazione di Maxwell è invece non-invariante. Infatti si ottiene:
\begin{flalign*}
	&\vnabla '\wedge\vec{B'}-\mu_0\epsilon_0\frac{\partial \vec{E'}}{\partial t'}-\mu_0\vec{J'}=
	\vnabla\wedge\vec{B'}-\mu_0\epsilon_0\frac{\partial \vec{E'}}{\partial t}-\mu_0\epsilon_0(\vec{V}\cdot\vnabla)\vec{E'}-\mu_0\vec{J'} &&\\
	&=\vnabla\wedge\vec{B}-\mu_0\epsilon_0\frac{\partial \vec{E}}{\partial t}-\mu_0\epsilon_0\vec{V}\wedge\frac{\partial \vec{B}}{\partial t}-\mu_0\epsilon_0(\vec{V}\cdot\vnabla)(\vec{E}+\vec{V}\wedge\vec{B})-\mu_0\vec{J}+\mu_0\vec{V}\rho &&\\
	&=\left(\vnabla\wedge\vec{B}-\mu_0\epsilon_0\frac{\partial \vec{E}}{\partial t}-\mu_0\vec{J}\right)-\mu_0\epsilon_0\vec{V}\wedge\frac{\partial \vec{B}}{\partial t}-\mu_0\epsilon_0(\vec{V}\cdot\vnabla)(\vec{E}+\vec{V}\wedge\vec{B})+\mu_0\vec{V}\rho &&\\
	&=-\mu_0\epsilon_0\vec{V}\wedge(-\vnabla\wedge\vec{E})-\mu_0\epsilon_0(\vec{V}\cdot\vnabla)(\vec{E}+\vec{V}\wedge\vec{B})+\mu_0\vec{V}\rho &&\\
	&=-\mu_0\epsilon_0(\vec{V}\cdot\vnabla)(\vec{V}\wedge\vec{B})+\mu_0\vec{V}\rho
\end{flalign*}
che, con le assunzioni fin qui fatte, non è nullo in generale.\\

Si è quindi giunti alla conclusione che la teoria di Maxwell e la meccanica di Newton non sono conciliabili. Infatti le trasformazioni di Galieli non consentono di avere contemporaneamente invarianza della forza e delle equazioni di Maxwell.