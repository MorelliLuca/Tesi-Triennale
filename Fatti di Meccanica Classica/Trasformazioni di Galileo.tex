\subsection{La meccanica e le trasformazioni di Galileo}
Come fondamento delle meccanica classica vi sono un serie di osservazioni di carattere sperimentale, queste possono essere utilizzate come assiomi da cui dedurre le leggi del moto dei corpi.\\

Il primo fatto sperimentale che viene assunto è che lo spazio sia tridimensionale, isotropo, omogeneo e che rispetti la geometria euclidea mentre il tempo sia ad una sola dimensione. Queste assunzioni, come si è visto nella sezione \ref{sec:MathSDRI}, consentono di definire cosa sia un sistema di riferimento. Inoltre si prende come assioma che le distanze spaziali e temporali siano assolute, ossia che ogni osservatore concordi sulla misura di queste.\\

Il secondo fatto sperimentale prende il nome di principio di relatività\footnote{In meccanica classica è anche detto principio di relatività galileiano} e, basandosi sulla nozione di sistema di riferimento inerziale (sezione \ref{sec:MathSDRI}), afferma che: \emph{in ogni sistema di riferimento inerziale tutte le leggi della fisica sono identiche}.\\

Infine si assume che, in un riferimento inerziale, le posizioni e le velocità dei punti di un sistema ad un tempo iniziale ne determinino in maniera univoca l'evoluzione $\vec x(t)\in \mathbb{R}^3$ secondo la legge:
\begin{equation}
	m\ddot{\vec{x}}(t)=\vec{F}(t,\vec{x},\dot{\vec{x}})
	\label{equazioneDiNewton}
\end{equation}
dove $m$ è detta massa inerziale e $\vec{F}$ è una funzione caratteristica del sistema detta forza.\\

Si vuole quindi identificare quali applicazioni $\varphi:\mathbb{R}^3\times\mathbb{R}\rightarrow
\mathbb{R}^3\times\mathbb{R}$ consentono di cambiare sistema di riferimento inerziale, ossia quali 
trasformazioni non variano le leggi della natura. Queste applicazioni si chiamano trasformazioni di 
Galileo e, come si è dimostrato nella sezione \ref{sec:MathSDRI}, per soddisfare il principio di relatività devono essere applicazioni affini.
Una generica trasformazione di Galileo è quindi data dalla composizione di tre famiglie di applicazioni:
\begin{itemize}
	\item una generica traslazione spazio temporale dell'origine, dedotta dalla proprietà 
	di omogeneità dello spazio e del tempo:
	\begin{equation}
		\varphi_{\vec{r},s}(t,\vec{x})=(t+s,\vec{x}+\vec{r})
		\label{GalileoTraslazoine}
	\end{equation} 
\item una generica rotazione degli assi spaziali, dovuta alla proprietà di isotropia dello spazio:
\begin{equation}
	\varphi_{G}(t,\vec{x})=(t,G\vec{x}) \qquad G\in M_{3\times3}(\mathbb{R}):G^{-1}=G^t
	\label{GalileoRotazione}
\end{equation} 
	\item una traslazione di moto rettilineo uniforme, ammissibile grazie alle proprietà di muoversi di tale moto dei sistemi 
	di riferimento inerziali:
\begin{equation}
	\varphi_{\vec{v}}(t,\vec{x})=(t,\vec{x}+\vec{v}t)
	\label{GalileoVelocità}
\end{equation} 
\end{itemize}
Quest'ultima tipologia di trasformazione è quella che viene comunemente studiata per caratterizzare le trasformazioni di sistemi inerziali. 
Si consideri quindi un sistema $K$, con coordinate $(t,\vec{x})$ e un sistema $K'$, con 
coordinate $(t',\vec{x'})$, in moto a velocità $\vec{V}$ rispetto a $K$, si scriverà allora la 
(\ref{GalileoVelocità}) come:
\begin{equation}
	\vec{x'}=\vec{x}-\vec{V}t \qquad t'=t
	\label{GalileoEasy}
\end{equation}
Si noti che questa trasformazione non muta la forma del vettore accelerazione $\ddot{\vec{x}}$, infatti considerando una traiettoria $\vec{x}(t)$:
\begin{equation*}
	\frac{d^2}{dt'^2}(\vec{x'}(t))=\frac{d^2}{dt^2}(\vec{x}(t)-\vec{V}t)=\ddot{\vec{x}}(t)+\frac{d}{dt}(\vec{V})=\ddot{\vec{x}}(t)
\end{equation*} 
questo fatto, assieme al principio di relatività galileiano applicato alla legge di Newton (\ref{equazioneDiNewton}), 
impone che le forze esercitate su di un punto e misurate in due sistemi inerziali differenti debbano essere le medesime. \\

Analogamente a quanto appena fatto si possono ricavare le trasformazioni per la velocità di un punto in moto con traiettoria $\vec{x}(t)$:
\begin{equation}
	\frac{d}{dt'}(\vec{x'}(t))=\frac{d}{dt}(\vec{x}(t)-\vec{V}t)=\dot{\vec{x}}(t)+\vec{V}
\end{equation}
Per cui si ottiene dalle trasformazioni di Galileo che le velocità si compongono per somma algebrica.\\

Per determinare l'invarianza di un legge fisica rispetto alle trasformazioni (\ref{GalileoEasy}) può essere necessario 
studiare come si trasformino gli operatori di differenziazione. 
Se si vuole derivare una $f(\vec{x},t)$, dalla regola di Leibniz, si ha:
\begin{equation*}
	\begin{gathered}
		\frac{\partial}{\partial t'}=\frac{\partial t}{\partial t'}\frac{\partial}{\partial t}+
		\sum_{i=1}^{3}\frac{\partial x_i}{\partial t}\frac{\partial t}{\partial t'}
		\frac{\partial}{\partial x_i} \\
		\frac{\partial}{\partial x'_i}=\frac{\partial t}{\partial x'_i}\frac{\partial}{\partial t}+
		\sum_{i=1}^{3}\frac{\partial x_j}{\partial x'_i}\frac{\partial}{\partial x_j}
	\end{gathered}
\end{equation*}
dove $\frac{\partial}{\partial t}$ è la derivata parziale rispetto al tempo nel sistema $K$, $\frac{\partial}{\partial t'}$ è la derivata parziale rispetto al tempo nel sistema $K'$, $\frac{\partial}{\partial x_i}$ è la derivata parziale rispetto alla coordinata i-esima del sistema $K$ e $\frac{\partial}{\partial x_i'}$ è la derivata parziale rispetto alla coordinata i-esima del sistema $K'$.\\
Osservando dalla (\ref{GalileoEasy}) che $\frac{\partial t}{\partial t'}=1$, che 
$\frac{\partial t}{\partial x'_i}=0$, che $\frac{\partial x_i}{\partial t}=V_i$ e che 
$\frac{\partial x_j}{\partial x'_i}=\delta_{ij}$, dove $\delta_{ij}$ è una delta di Kronecker, 
si ottengono le trasformazioni degli operatori di differenziazione desiderate:
\begin{equation}
	\frac{\partial}{\partial t'}=\frac{\partial}{\partial t}+\vec{V}\cdot\vec{\nabla} \qquad \qquad
	\frac{\partial}{\partial x'_i}=\frac{\partial}{\partial x_i}
	\label{GalileoDifferenziale}
\end{equation}
dove $\vnabla=(\frac{\partial }{\partial x},\frac{\partial }{\partial y},\frac{\partial }{\partial z})$.\\
Dalla (\ref{GalileoDifferenziale}) si deduce che tutti gli operatori che comprendono solamente derivate 
rispetto alle coordinate spaziali sono lasciati inalterati dalle trasformazioni di Galileo. In particolare si ha che $\vnabla'=(\frac{\partial }{\partial x'},\frac{\partial }{\partial y'},\frac{\partial }{\partial z'})=\vnabla$.