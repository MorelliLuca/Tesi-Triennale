\label{sec:MinimaAzione}
La meccanica classica, descritta nel capitolo \ref{sec:MC}, descrive il moto di sistemi di corpi tramite l'equazione di Newton, si può dimostrare che questa però è del tutto equivalente ad un principio più generale noto come \emph{principio di minima azione}.\\ Questo principio assume che per ogni sistema meccanico sia possibile costruire una funzione $\mathcal{L}(q_1...q_n,\dot{q}_1...\dot{q}_n,t)$ detta \emph{lagrangiana}, dove $q_1...q_n$ sono le coordinate generalizzate e $\dot{q}_1...\dot{q}_n$ sono le velocità generalizzate date dagli $n$ gradi di libertà del sistema, che è uso comune indicare solamente con $q$ e $\dot{q}$.\\ In questo modo il principio di minima azione afferma che: se si suppone che ad un istante $t_1$ iniziale e ad un istante finale $t_2$ il sistema si trovi a coordinate fissate l'evoluzione del sistema avverrà secondo un moto $(q(t),\dot{q}(t))$ tale che il funzionale 
\begin{equation}
    \label{Azione}
    \mathcal{S}[q(t)] =\int_{t_1}^{t_2} \mathcal{L}(q(t),\dot{q}(t),t)\ dt,
\end{equation}
detto \emph{azione}, assuma un valore estremale, nella fattispecie si può dimostrare che per intervalli sufficientemente piccoli assume il valore minimo.\\

Si vogliono ora ottenere le equazioni che consentono, dato questo principio, di ottenere il moto $(q(t),\dot{q}(t))$: si consideri una funzione $q(t)=(q_1(t),...,q_n(t))$ e una seconda funzione $\delta q(t)=(\delta q_1(t),...,\delta q_n(t))$, detta variazione di $q(t)$, tale che $\delta q (t_1)=\delta q(t_2)=0$ e che assuma valori piccoli nel suo dominio $[t_1,t_2]$. In questo modo si può costruire una seconda funzione $q(t)+\delta q(t)$ che soddisfa ancora le ipotesi per cui devono essere fissate le coordinate agli istanti $t_1$ e $ t_2$.\\
La variazione $\delta S$, data dalla variazione $\delta q$, deve risultare nulla affinché $q(t)$ sia la funzione che rende estermale l'azione, così che il principio di minima azione sia equivalente a richiedere che
\begin{equation}
    \int_{t_1}^{t_2} \mathcal{L}(q+\delta q,\dot{q}+\delta \dot{q},t)\ dt-\int_{t_1}^{t_2} \mathcal{L}(q,\dot{q},t)\ dt=\int_{t_1}^{t_2}\sum_{i=1}^{n}\bigg[\frac{\partial\mathcal{L} }{\partial q_i}\delta q_i+\frac{\partial\mathcal{L} }{\partial \dot{q}_i}\delta \dot{q}_i \bigg]\ dt=0,
\end{equation}
nella quale si è espressa esplicitamente la variazione dell'azione rispetto alla variazione $\delta q$ e alla sua derivata prima $\delta \dot{q}$ tramite uno sviluppo in serie al prim'ordine con le derivate parziali della lagrangiana $\frac{\partial\mathcal{L} }{\partial q_i},\ \frac{\partial\mathcal{L} }{\partial \dot{q}_i}$.\\
Integrando per parti gli addendi contenenti $\delta \dot{q}_i=\frac{d}{dt}\delta q_i$ e ricordando che $\delta q (t)$ si annulla in $t_1$ e in $t_2$, si ottiene
\begin{equation*}
    \int_{t_1}^{t_2}\sum_{i=1}^{n}\bigg[\frac{\partial\mathcal{L} }{\partial q_i}\delta q_i-\frac{d}{dt}\frac{\partial\mathcal{L} }{\partial \dot{q}_i}\delta q_i \bigg]\ dt+\sum_i^n\frac{\partial\mathcal{L} }{\partial \dot q_i}\delta \dot{q}_i\bigg|_{t_1}^{t_2}=\int_{t_1}^{t_2}\sum_{i=1}^{n}\bigg[\frac{\partial\mathcal{L} }{\partial q_i}-\frac{d}{dt}\frac{\partial\mathcal{L} }{\partial \dot{q}_i} \bigg]\delta q_i\ dt=0.
\end{equation*}
Poiché questo integrale deve annullarsi per ogni $\delta q$ che rispetti le ipotesi fin qui fatte è necessario che si annulli identicamente l'integrando, nella fattispecie ogni addendo singolarmente siccome ognuno di questi è moltiplicato per una componente di $\delta q(t)$.\\Si ottengono quindi le \emph{equazioni di Eulero Lagrange} che consentono di determinare $q(t)$:
\begin{equation}
    \label{eulero-lagrange}
    \frac{d}{dt}\frac{\partial\mathcal{L} }{\partial \dot{q}_i}-\frac{\partial\mathcal{L} }{\partial q_i}=0 \qquad \forall i\in{1,2,...,n}.
\end{equation}

Date le coordinate generalizzate $q(t)=(q_1(t),...,q_n(t))$ si definisco i momenti generalizzati associati a tali coordinate 
\begin{equation}
    p_{q_i}=\frac{\partial\mathcal{L} }{\partial \dot{q}_i}.
\end{equation}
Se la lagrangiana non dipende esplicitamente da una coordinata $q_i(t)$ allora si dice che questa è una coordinata ciclica e dalle equazioni di Eulero Lagrange segue che sulla curva del moto il momento associato a tale coordinata resta costante nel tempo.\\
Oltre ai momenti è utile definire l'energia meccanica del sistema
\begin{equation}
    E=\sum_i \frac{\partial\mathcal{L} }{\partial \dot{q}_i}\dot{q}_i-\mathcal{L},
\end{equation}
che risulta una quantità conservata durante il moto se $\mathcal{L}$ non dipende esplicitamente dal tempo, infatti derivando rispetto al tempo la lagrangiana sulla curva del moto si ha:
\begin{flalign*}
    \frac{d \mathcal{L} }{dt}\bigg|_{q(t)}&=\sum_i\frac{\partial\mathcal{L} }{\partial q_i}\dot{q}_i+\sum_i\frac{\partial\mathcal{L} }{\partial \dot{q}_i}\ddot{q}_i+\frac{\partial\mathcal{L} }{\partial t}=\sum_i\bigg(\frac{d}{dt}\frac{\partial\mathcal{L} }{\partial \dot{q_i}}\bigg)\dot{q}_i+\sum_ip_i\ddot{q}_i+\frac{\partial\mathcal{L} }{\partial t}&&\\&=\sum_i\dot{p_i}\dot{q}_i+\sum_ip_i\ddot{q}_i+\frac{\partial\mathcal{L} }{\partial t}=\sum_i\frac{d}{dt}(p_i\dot{q_i})+\frac{\partial\mathcal{L} }{\partial t}\qquad \Rightarrow\qquad \frac{dE}{dt}\bigg|_{q(t)}=-\frac{\partial\mathcal{L} }{\partial t}.&&
\end{flalign*}

Come si è già visto l'azione di un sistema è una quantità estremamente importante per la meccanica lagrangiana, questa però può essere intesa anche come funzione delle coordinate e del tempo. In questo caso a differenza del funzionale (\ref{Azione}) si mantengono libere le coordinate e gli istanti finali, che divengono le variabili di dipendenza dell'azione, e si calcola l'integrale lungo la curva del moto, così da avere la funzione
\begin{equation}
    S (\tilde q,t_2)=\int_{t_1}^{\tilde q,t_2} \mathcal{L} (q,\dot q,t)\ dt.
\end{equation}
Questa è nota come \emph{funzione principale di Hamilton} o funzione d'azione ed è indicata con la lettera $S$ normale per distinguerla dal funzionale d'azione $\mathcal{S} $.\\
Si consideri ora una variazione delle coordinate finale $\tilde q_i\rightarrow \tilde q_i+\delta \tilde q_i$, poiché ogni coppia di coordinate iniziali e finali determina tramite il principio di minima azione la traiettoria del moto, questa variazione corrisponde ad una variazione di tale curva mantendendo invariata solamente le coordinate nell'istante iniziale. La variazione della funzione d'azione si calcola quindi come per il funzionale azione e si ottiene:
\begin{equation*}
    \delta S=\int_{t_1}^{t_2}\sum_{i=1}^{n}\bigg[\frac{\partial\mathcal{L} }{\partial \dot  q_i}\delta q_i-\frac{d}{dt}\frac{\partial\mathcal{L} }{\partial \dot{q}_i}\delta q_i \bigg]\ dt\sum_i^n+\frac{\partial\mathcal{L} }{\partial \dot q_i}\delta \dot{q}_i\bigg|_{t_1}^{t_2}.
\end{equation*}
Ricordando che questo integrale è calcolato su curve del moto si ha che l'integrando deve annullarsi, poiché devono essere soddisfatte le equazioni di Eulero Lagrange, mentre come si appena osservato $\delta q_i(t_1)=0$ ma $\delta q_i(t_2)\neq0$, per cui si deduce che:
\begin{equation*}
    \delta S=\sum_i^n\frac{\partial\mathcal{L} }{\partial \dot q_i}\delta \dot{q}_i\bigg|_{t_2}\ \Rightarrow\ \frac{\partial S}{\partial q_i}= \frac{\partial\mathcal{L} }{\partial \dot q_i}=p_{q_i}.
\end{equation*}
Se ora si considera la derivata totale rispetto al tempo di $S(q,t)$, per il teorema fondamentale del calcolo integrale, si ha che questa è proprio la lagrangiana $\mathcal{L} $ e quindi :
\begin{equation*}
    \frac{dS}{dt}=\sum_i^n\frac{\partial S }{\partial  q_i}\dot{q_i}+\frac{\partial S }{\partial t}=\mathcal{L}\quad \Rightarrow\quad \frac{\partial S }{\partial t}=\mathcal{L} -\sum_i^n\frac{\partial S }{\partial  q_i}\dot{q_i}=-E.
\end{equation*}
Si osservi che per ottenere queste equazioni non è stato utilizzato nessun assunto sperimentale al di fuori del principio di minima azione, per questo motivo questa trattazione della meccanica è facilmente utilizzabile anche nell'ambito della relatività dove sarà la lagrangiana a dover tenere conto di quanto descritto nel capitolo 1.